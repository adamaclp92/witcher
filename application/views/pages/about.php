<h1 class="text-center my-4"><?= $title ?></h1>
<p>A Witcher, vagyis magyarul Vaják igen bonyolult világgal rendelkezik, különféle mágikus lények, szörnyek, elfek, "a régi világ istenei", emberek, varázslók és varázslónők is megfordulnak Sapkowski könyveinek oldalain. Bár a vajákok a maguk erkölcsi kódexével, miszerint nem avatkoznak bele mások politikai ügyeibe, pénzért viszont eltesznek láb alól minden szörnyet, aminek vérdíj van a fején még úgy is, hogy Geralt többször is emlegeti, milyen érzéketlenek, az egész banda legszimpatikusabb tagjai. Mellettük többször szó esik a Scoia'Tael-ről, akik nagyjából az elfeknek feleltethetők meg, de közéjük tartoznak a driádok, nimfák és minden mitológiai lény, akik az emberek érkezése előtt uralták a világot. A két faj, akik külsőre szinte teljesen megegyeznek a végsőkig utálja egymást, pedig életbenmaradásukhoz szükségük lenne a másikra. A könyvekben többször konfliktusba keverednek egymással és a vajákkal is, aki lehetőségeitől függően megpróbál teljesen kimaradni az ügyeikből, nem mindig sok sikerrel.<p>
<img class="my-4" style="width: 100%;"src="<?php echo site_url(); ?>/assets/image_1.png">
<p>Mind közül a varázslók és varázslónők tűnnek azonban a legellenszenvesebbeknek. Ezek a több száz éves, a mágiának köszönhetően gyakorlatilag örök életű emberek hosszú évekig tartó tanulással sajátították el a mágiahasználatot és a történet szerint nekik köszönhetőek az embereket tizedelő szörnyek is, melyek félresikerült kísérleteik szülöttei csupán. Emellett uralkodók tanácsadóiként, a háttérból mozgatva a szálakat irányítják a világot, náluk cselszövőbb és manipulatívabb népséget pedig keresve sem találna az ember... legfeljebb a sajátjai között.</p>
<img class="my-4" style="width: 100%;"src="<?php echo site_url(); ?>/assets/image_2.jpg">
<p>Ironikus, hogy a főszereplők között nem is egy szerepel azonban a soraikból. Geraltot kalandozásai során ugyanis több varázslóval, druidával és varázslónővel is összesodorja a vak szerencse. Még két szerelmi szál is köthető hozzájuk, az egyik a nagyhatalmú Vengerbergi Yennefer, a másik a nő legjobb barátnője, Triss Merigold által.</p>
<img class="my-4" style="width: 100%;"src="<?php echo site_url(); ?>/assets/image_3.jpg">